Loppuharjoitus
Loppuharjoituksen arviointikriteerit

Lähtökohtaisesti toteutetaan UiPath -ohjelmistorobotti, mutta osaamisen mukaan myös muut alustat ovat vapaasti käytettävissä. Laajuus projektilla on n. 1½op = 40h.
Dokumentaatio

Harjoitus arvioidaan puhtaasti palautetun dokumentin pohjalta. Pohjana käytetään kunkin ammattikorkeakoulun opinnäytetyöpohjaa tai
vaihtoehtoisesti ao. raporttimallipohjaa. Dokumenttia arvioidessa kiinnitetään erityistä arvioita seuraaviin kohtiin seuraavista näkökulmista:

    Opintojakso on tarkoitettu kaikille, joten odotettu lähtötaso on aivan alkeet yhdistettynä opintojakson sisältöön ja tavoitteisiin
    Dokumentissa on käytetty tarvittaessa kuvitusta robotin toiminnasta
    Käytetyt lähteet on luetteloitu ja niihin on tekstissä viitattu
    Robotti soveltuu lähtökohtaisesti yhteisön käyttöön, toissijaisesti vain tekijän käyttöön
    Teknisestä toteutuksesta saa toki lisäpisteitä vaikkakin opintojakson sisältö on odotusarvona
    Dokumentin viimeinen osa "Huomioita ja ajatuksia projektista" on päiväkirjamainen osa omasta ajattelusta/oppimisesta projektin aikana. Omia ja rehellisiä ajatuksia arvostetaan!

Aikataulu

Loppuharjoitus on palautettava sunnuntaihin 9.1.2022 klo 23.59 mennessä. Myöhästyneitä palautuksia ei oteta vastaan joten kurssisuoritusta voi täydentää seuraavassa Ohjelmistorobotiikka 5op -toteutuksessa.
Aiheet ja vaatimukset

Aiheen voi valita itse (voi olla "kuvitteellinenkin" tapaus), huomioiden ao vaatimukset:

    Robotissa on sovellettu laajasti opintojaksolla esitettyjä tekniikoita.
    Omista (aktiviteettien) kokeiluista ja käyttöönotoista plussaa!
    Aktiviteetit on nimetti selkeästi käyttötarkoituksensa mukaisesti.
    Käytetyt muuttujat, argumentit ja tietorakenteet on nimetty käyttötarkoituksensa mukaisesti.
    Tekeminen dokumentoidaan ja testaamiseen / debuggaamiseen kiinnitetään erityistä huomiota. Tämä tekeminen dokumentoidaa huolellisesti.
    Robotti hajautetaan vähintään kahdeksi robotiksi. Argumentteja käytetään tiedonvaihdossa.
    Data Table on tietorakenteena järjestelmässä.
    Lokitietoa tallennetaan aina tarvittaessa (lokitiedot ja/tai tiedosto ja/tai Excel)
    Tiedostoja/ulkopuolisia lähteitä käytettäessä käytetään Try-Catch -rakennetta.
    Jos pystyy, Orchestratoria voi käyttää robotin ajamiseen esim. ajastettuna. Ei kuitenkaan ole vaatimuksena.
    Robotti ei voi olla suoraan mitään, mitä on opintojaksolla tehty.

Esimerkkiprojekteja:

Projektin aihe on pääsääntöisesti oma ja yhteisön (esim. yrityksen tai yhdistyksen) käyttöön suunniteltu. Jos ei keksi mitään, voisi näistä löytyä aihe:

    Tiedon hakeminen (jonkin kriteeristön mukaan) useista yrityksen järjestelmistä ja tuottaminen yhdeksi dokumentiksi
    Tiketöintijärjestelmä
    Tiedon kerääminen nettilähteistä ja koostaminen
    Hälytysjärjestelmä perustuen useisiin lähteisiin
    Tulevan työpäivän valmistelurobotti (kalenteri, muistiot, muut työkalut)
    ...jne jne...
